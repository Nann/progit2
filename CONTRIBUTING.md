# คำแนะนำในการพัฒนาหนังสือ Pro Git (ฉบับที่ 2)


## การอนุญาตและลิขสิทธิ์

เมื่อคุณแปลเนื้อหาในหนังสือและส่งเพื่อให้เราแก้ไขโดยการร้องขอให้เปลี่ยนแปลง (pull request) แล้ว เราจะถือว่าคุณได้ยอมรับให้ผลงานแปลเนื้อหาของคุณอยู่ภายใต้[สัญญาอนุญาต](LICENSE.asc)ของเรา

นอกจากนี้คุณยังอนุญาตให้ @ben และ @schacon นำผลงานของคุณไปใช้ในหนังสือฉบับต่อไปในอนาคตด้วยสัญญาอนุญาตแบบเดียวกัน โดยเราจะเพิ่มชื่อของคุณใน[รายชื่อผู้พัฒนา](book/contributors.asc)หากผลงานของคุณถูกใช้ในหนังสือของเรา

## การแก้ไขจุดผิดเล็กน้อย

คุณสามารถสร้าง issue หากพบข้อผิดพลาดภายในเนื้อหาหรือข้อความในหนังสือที่คลุมเครือหรือไม่ชัดเจน โดยแจ้งให้ทราบถึงข้อผิดพลาดหรือคำแนะนำในการแก้ไข หรือร่วมแก้ไขข้อผิดพลาดและปรับปรุงเนื้อหาให้ง่ายต่อความเข้าใจ

การแก้ไขจะได้รับการอนุมัติหากได้รับการพิจารณาแล้วว่าเนื้อหาที่แก้ไขนั้นช่วยปรับปรุงเนื้อหาภายในหนังสือของเราให้ดีขึ้น

หากคุณไม่คุ้นเคยวิธีการแก้ไข สามารถอ่าน [flow guide (เนื้อหาเป็นภาษาอังกฤษ)](https://guides.github.com/introduction/flow/) เพื่อทำความเข้าใจขั้นตอนวิธีแบบคร่าว ๆ ได้

## การเขียนหรือเรียบเรียงเนื้อหาใหม่

ส่วนใหญ่แล้วการเรียบเรียงเนื้อหาใหม่มักจะขึ้นกับรูปแบบการพิมพ์ของแต่ละบุคคล อนึ่ง เนื้อหาในหนังสือของเราได้รับการตรวจทานจากบรรณาธิการหลายครั้งแล้ว ดังนั้นจึงอยากให้คุณสร้าง issue ขึ้นมาเพื่อพูดคุยและตกลงสิ่งที่จะแก้ไขก่อนจะเริ่มทำจริง

เราอยากให้เนื้อหาที่แก้ไขนั้นทำให้หนังสือของเราน่าอ่านและเข้าใจมากยิ่งขึ้น มากกว่าที่จะแก้ไขเรื่องที่อาจจะไม่คุ้มกับเวลาที่เสียไปกับการตรวจทานเนื้อหาที่ถูกแก้เป็นจำนวนมาก

## รูปภาพ

รูปภาพในหนังสือเล่มนี้สร้างจาก[ไฟล์ sketchbook](diagram-source/progit.sketch) ที่แนบมาใน repository ด้วยโปรแกรม [Sketch 3](http://bohemiancoding.com/sketch/)

คุณสามารถเพิ่มรูปในหนังสือได้ดังนี้

1. สร้างหน้าใหม่ใน sketchbook และพยายามใช้ symbol ที่มี sketchbook ให้มากที่สุดเท่าที่จะเป็นไปได้
1. เพิ่ม "slice" ภายในหน้าใหม่ที่สร้างขึ้น ตั้งชื่อ slice ให้ตรงกับชื่อของไฟล์ PNG ปลายทางโดยเริ่มจาก root ของ source directory
1. ขอให้มั่นใจว่า slice ได้ตั้งให้ export ด้วยความกว้าง 800px
